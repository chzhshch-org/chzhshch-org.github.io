---
layout:       post
title:        "七律三首：郑和、金沙、东南"
author:       "缠中说禅"
header-style: text
catalog:      false
tags:
    - 缠中说禅
    - 诗词曲赋
---

[![](/img/czsc/20060303-0066.png)](/img/czsc/20060303-0066.png){:data-lightbox="image-1" data-title=""}



郑和
郑和七下卅万里，
怒海空翻六百年。
星岛斑斓仍雨露，
舟师杳渺只云烟。
两朝异梦秦徐福，
万世同功汉马迁。
霸业今惟新大陆，
宝船不见尽楼船。



金沙
天泻长江波万里,
缺山开野流不止。
龙腾六合战尘寰，
血溅空魂偏日轨。
碎甲沉沙幻彩章，
凉光透浪飞红鲤。
往来淘者渺无归，
白雾青烟朝夕诡。



东南
东南万里海浮天，
一裂金瓯百五年。
未葬鱼龙今古血， 
翻生蛤蜃晓昏烟。
华夷衰盛忝唐杰， 
风雨苍黄思郑贤。
十亿神州重抖擞， 
昆仑拔掷浪波填。
