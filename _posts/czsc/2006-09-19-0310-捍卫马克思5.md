---
layout:       post
title:        "捍卫马克思5：马克思，时代精神、世界良心！（连载一）"
author:       "缠中说禅"
header-style: text
catalog:      false
tags:
    - 缠中说禅
    - 时政经济（缠中说禅经济学）
    - 捍卫马克思
---

> 编者注：原文此处有图



世间学问、实践，不离六识，皆眼耳鼻舌身意之妄识妄测相缠而成此种种结构、体系，如痴人说梦，可笑可怜。马氏，于六识作活计之最通透者，虽困于六识而不知，实非其过。东西哲人，能过其人者，古今觅之不可得也。



马克思非马克思主义者，此乃古今之大实话；世人多执马氏片言只语而誉之毁之，岂真识马氏？马氏，于六识作活计而集其大成，穷世间六识活计之极致，非贯通古今东西学问、实践者，岂能检点之？即如列宁者，犹非其属，遑论其余？



人，不离我执，于六识间必寻一可执之物，或道、或理、或上帝、或真理、或规律，或自由、或自我、或大梵、或主体、或心、或此在、或存在、或世界、或实践，诸如此类。执一可执之物，必有与之相对者。执上帝者，有被救之牧民相对；执真理者，有谬误相对；执主体者，有客体相对。古今西东，莫非如是。



西学自希腊而始兴，主客之分野乃其一大根本。理论，依词源相关于静观。静观，不离能静观者与可静观物。古今多有痴汉，立主客合一、主客统一，实不知主客皆妄识妄测相缠而成，幻中求一，真痴人也。主客分离、主客统一，皆幻中求幻，执之而相诤，诚可悯矣。



《大学》曰“知止而后有定，定而后能靜，靜而后能安，安而后能慮，慮而后能得”，实通于西学之静观。国人好胜，皆言国学有功夫，西人难晓。然则，有功夫无功夫皆死工夫，幻中求幻，徒劳捉空而已。



（待续）
