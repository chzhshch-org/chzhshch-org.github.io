---
layout:       post
title:        "缠中说禅：缠非缠、禅非禅，枯木龙吟照大千（八）"
author:       "缠中说禅"
header-style: text
catalog:      false
tags:
    - 缠中说禅
---

较之平等，今人犹好论所谓自由。鼓吹自由之辈，如鼓吹所谓平等者，皆羊头狗肉、妖言惑众，进而谋私求利之辈也。自由者，自谁谁自、由谁谁由？无自，何由？有自，由何？如平等，能自由者非自由，所自由者亦非自由。自自非自，无自非由，何论自由？

然则，有欲以公理化之原则而立自由之公理化定义者。夫公理，本无所公，亦无所理，语言之霸权游戏也。究其源，即人之贪嗔痴疑慢共业矣。共业者，本无可据，毕竟空也。

禅者，非公非理。本无公理，固有此世间之公理。禅者，非空，固有此世间之毕竟空。执禅为“本来无一物，何处惹尘埃”者，大误也。空者，非空；非空，真空。世间之万事万物，本来清净，尘埃何处、何处尘埃？

缠者，本无能缠所缠，是名缠。如实有能缠所缠者，则世间无所谓缠者也。求出缠者，缠也；不求出缠者，亦缠也。缠之非缠，谁出谁入？能出能入、所出所入者，缠也。非缠而缠，实无出入。缠者，即自由也。

诗曰：

投壶巨海梦何频，一叶随波四主宾。河汉清空星散野，琉璃碧净宇无尘。
颠簸六道皆同病，辗转三途不二身。九五干戈七八巧，缘来执果更迷因。
