---
layout:       post
title:        "缠中说禅：缠非缠、禅非禅，枯木龙吟照大千（四）"
author:       "缠中说禅"
header-style: text
catalog:      false
tags:
    - 缠中说禅
---

除此学问化之臆测，实践化之妄行亦狮子虫所好之能事。且不论彼一味之枯坐，即此万里行脚又何曾移却半步？即此万劫不朽、万槲舍利，又与禅何干？知不知，行非行，知得行得犹是呆汉！

诸如儒道所谓学问、实践者，好论所谓知行之关系。如知易行难、知难行易，先知后行、先行后知、知行合一、即知即行，凡此种种，皆乃乾慧狂想之所生矣。而知外无行、行外无知，非知即知、非行即行，一犹非一、何合何一乎？

诸如哲学所谓学问、实践者，好论所谓心物之关系。如心一物二、心二物一，心物一如、心物二元，非心非物、即心即物，凡此种种，皆乃乾慧狂想之所生矣。而心外无物、物外无心，非心即心、非物即物，非即即非、心物物心，一而不一、二而不二，不一不二，谁一谁二乎？

诸如宗教所谓学问、实践者，好论所谓解缚、圣凡、净污之关系。如神圣我凡、神解我缚、神我一如、神净我污，凡此种种，皆乃乾慧狂想之所生矣。而我本非我、神本非神、圣本非圣、凡本非凡、一如非如、如一非一、因解成缚、因净成污、非因即因、非成即成、因成成因、谁因谁成乎？

诗曰：

人生是梦梦何如，雁落秋山月落湖。半辈常怀千岁怨，一生永处两分途。
谁寻生又谁寻死，谁作主来谁作奴。谁到无门无走处，无门早入死人窟。
谁为迷又谁为醒，谁是净来谁是污。谁有无得无证物，无得已使大树枯。
死人窟里嚼大树，庄子梦中惹蝶哭。哭碎山秋湖下月，雁惊回望到天竺。
